# حرفه‌ای در گیتهاب

در این سوال از تمرین، با گیت‌هاب به عنوان یک سرویس میزبانی برای پروژه‌های گیت کار خواهیم کرد.

دو فعالیت مختلف باید برای این تمرین انجام دهید.
### فعالیت اول: قرار دادن یک پروژه‌ی خود در گیتهاب
1. یک اکانت در گیتهاب بسازید.
2. تا جای ممکن اطلاعات خود را کامل کنید.
3. یک ریپوزیتوی جدید در گیت‌هاب بسازید و طبق راهنمایی‌های خودش، یک پروژه گیت در سیستم خود هم ایجاد کرده و remote را تنظیم کنید.
4. یکی از پروژه‌های قدیمی خود را به این پوشه گیت اضافه کنید. (در صورتی که تمایلی به این کار ندارید یک hello-world هم کفایت می‌کند.)
##### توجه: هر پروژه برای یک نفر قابل قبول است، و اگر پیش‌تر پروژه گروهی‌ای داشتید، فقط کسی که پروژه در اکانت خودش است می‌تواند از آن نمره کسب کند.
5. حتما برای پروژه خود gitignore مناسب تنظیم کنید. مثلا برای پروژه جاوا، ایگنور کردن `*.class` مناسب به نظر می‌رسد.
6. برای پروژه، قسمت readme مناسبی بنویسید. مثلا نحوه کامپایل/اجرا/استفاده از پروژه را شرح دهید. برای این منظور باید فایل readme یا readme.md را در روت پروژه خود اضافه کنید. [مطالعه بیشتر](https://docs.github.com/en/github/creating-cloning-and-archiving-repositories/about-readmes)
### اختیاری:
7. برای پروژه خود readme کامل‌تری بنویسید مثلا می‌توانید از [این قالب](https://github.com/othneildrew/Best-README-Template) استفاده کنید. همچنین می‌توانید از [این لینک](https://guides.github.com/features/mastering-markdown/) نوشتن با markdown را یاد بگیرید.
7. در صورت تمایل می‌توانید برای پروژه خود،  github pages نیز اضافه کنید. برای این منظور می‌توانید [این لینک](https://pages.github.com/) (قسمت project site) را دنبال کنید.
8. می توانید یک ریپوزیتوری با نامی دقیقا برابر اکانتتان بسازید. قسمت readme این ریپوزیتوری در صفحه‌ی اصلی شما نشان داده می‌شود و جزو قابلیت‌های جدید و جذاب گیت‌هاب است. ([مثال](https://github.com/1995parham/1995parham))

### فعالیت دوم: اضافه کردن لینک پروژه و اسم و فامیلتان به یک ریپوزیتوری
می‌خواهیم لینک تمام پروژه‌های شما را در [یک ریپوزیتوری](https://github.com/SBU-CE/IE-students) داشته باشیم. بنابراین لازم است شما مراحل زیر را طی کنید:
1. [ریپوزیتوری گفته‌شده](https://github.com/SBU-CE/IE-students) را فورک کنید.
2. ریپوی فورک‌شده را در سیستم خود کلون کنید و اطلاعات زیر را به فایل readme آن (همه در یک خط) اضافه کنید.
  + نام و نام خانوادگی‌تان
  + لینک به پروژه‌ای که در فعالیت اول در گیتهاب قرار دادید.
  + برای اینکار طبق قاعده (مثال زیر) عمل کنید.

```
- roozbeh sharifnasab [project](https://github.com/rsharifnasab/os_project) 
```
3. کامیت‌(ها) را پوش کنید. 
4. درخواست pull request دهید.

### نکته‌ها
+ نمره شما از روی پول‌ریکوئست‌های صحیح تعیین می‌شود و ربطی به مرج شدن ندارد. همچنین نیازی نیست فایلی در این سوال کوئرا آپلود کنید.
+ قسمت‌های اختیاری تا ۲۰ درصد این سوال، نمره امتیازی خواهند داشت.
+ تا پایان مهلت تمرین فرصت دارید پول ریکوئست‌هایتان را بزنید.
+ در صورتی که فقط می‌خواهید قسمت یک را انجام دهید (که منجر به کسر نمره خواهد شد) اطلاعات گفته شده (نام و نام خانوادگی و لینک پروژه در گیتهاب) را در قالب یک فایل txt زیپ‌شده در همینجا آپلود کنید.
